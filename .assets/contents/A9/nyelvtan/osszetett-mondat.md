
---

- [Vissza az előző oldalra](../nyelvtan.md)
- [Vissza a főoldalra](../../../../README.md)

---

# Összetett mondat

---

> Az összetett mondat
> - két vagy több egyszerű mondat kapcsolódik össza
> - Az összetett mondat tagmondatokból áll
> - általában kötőszó kapcsolja össze őket
> - a tagmondatok elválasztása: vessző, kettőspont, pontosvessző
> - a szerves összetett mondatok esetében alárendelő és mellérendelő mondatokról beszélhatünk
>
> ---
>
> ## Alárendelő összetett mondatok
>
> A tagmondatok között alá-, fölérendeltségi viszony van. Az egyik tagmondat hiányzó mondatrészét fejti ki a másik tagmondat. Az egyik tagmondatról rá tudok kérdezni a másikra.
> ### Az alárendelő összetett mondat elemzésének lépései:
> 1. Tagmondathatárok jelölése a vesszőnél, számozás
> 1. Utalószó, kötőszó jelölése
> 1. Főmondat elemzése. (Amilyen mondatrész az utalószó, olyan fajtájú az alárendelés)
> 1. Ábra készítése
>
> **Utalószó**: általában mutató névmás: az, annyi, ott, akkor
>
> **Kötőszó**: valódi kötőszó (hogy), vonatkozó névmás  teljes, vagy csonka (ahol, aki, amikor...)
>
> |  | Alárendelő összetett mondatok |  |
> | :-: | :-: | :-- |
> | **utalószó** | **alárendelés típusa** | **példa** |
> | az, azok, olyan, olyanok, akkora, akkorák, annyi | alanyi | “Más korszak **az**, **mit** lelkem néha fájlal…”<br>Nem csoda (**az**), **hogy** mindenki csodálja őt.<br>**Az** nem lehet, **hogy** Peti a tettes. |
> | az, azok, azé, azoké, olyan, olyanok, olyané, olyanoké, akkora, akkorák, annyi | állítmányi | **Annyi** a gondom, **hogy** ki sem látszom belőle.<br>“**Mint** komor bikáé, **olyan** a járása.”<br>**Amilyen** az adjonisten, **olyan** a fogadjisten. |
> | azt, azokat, azét, olyant, olyanokat, akkorát, akkorákat, annyit | tárgyi | **Azt** mondtam, **hogy** ott leszünk.<br>“Számon tarthatják (**azt**), **mit** telefonoztam.”<br>“Tudom (**azt**), (**hogy**) sokat koplaltál…” |
> | abban, abból, annyival, onnan, abból, arra, oda, ott, azóta, akkor, azért, azzal ... | határozós | “**Amerre** elmentek, (**ott**) ablakok nyíltak.””<br>“**Midőn** ezt írtam, (**akkor**) tiszta volt az ég.”<br>**Azért** megyünk a hegyekbe, **mert** az orvos  ezt javasolta.<br>**Azokkal** megyünk mulatni, **akikkel** jó érezzük magunkat.<br>**Arra** gondoltam, **hogy** ma minden dolgomat elvégzem. |
> | olyan, akkora, annyi, annak (a), azé | jelzős | **Annyi** fánkot ettem, **hogy** megfájdult a hasam tőle.<br>**Annak** a házába költöztek az új szomszédok, **aki** elköltözött.<br>“**Az** a madár igen ritka, **kinek** kedves a kalitka.” |
>
> ---
>
> ## Mellérendelő összetett mondatok
>
> A tagmondatok egyenrangúak, közöttük tartalmi, logikai kapcsolat van.
>
> **Mellérendelő** összetett mondat elemzésének **lépései**:
> 1. Tagmondathatárok jelölése a vesszőnél, számozás
> 1. Kötőszó keresése, jelölése
> 1. Tartalmi, logikai kapcsolat észrevétele
> 1. Ábra készítése
>
> |  | Mellérendelő összetett mondatok |  |
> | :-: | :-: | :-: |
> | **kötőszó** | **típusa** | **példa** |
> | és, meg, is, sőt, sem, se, szintén, is-is, se-se, sem-sem, egyrészt-másrészt, nemcsak, hanem, is | kapcsolatos | “Így küzdök majd én is, **és** így esem el majd.”<br>**Nemcsak** a fiúk segítettek a feladat megoldásában, **hanem** a lányok **is**.<br>Elmenetem a boltba, **és** megvettem a kinézett kabátot. |
> | de, pedig, azonban, ellenben, mégis, mégsem, viszont, csak,hanem, ám | ellentétes | “A szó tiéd, a fegyver az enyém.”<br>“Szobor vagyok, **de** fáj minden tagom.”<br>Megtanulta a mondatelemzés főbb lépéseit, a gyakorlatban **mégsem** tudta alkalmazni tudását. |
> | vagy, vagy-vagy, akár, akár-akár | választó | **Vagy** sikerül javítanod, **vagy** a rosszabb jegyet kapod.<br>Tőlem **akár** maradhattok, **akár** indulhattok is. |
> | ezért, tehát, hát, így , ennélfogva | következtető | “Felelnem kelle - **hát** az. Írást abba hagyám.”<br>Elfoglaltak vagyunk mind, **így** kevés időnk marad a közös programokra.<br> |
> | ugyanis, hiszen, tudniillik, azaz, vagyis | magyarázó | Nem tudott eljönni, **hiszen** lábát törte a minap.<br>“...kifoszthatna engem, **hisz** védekezni nincsen semmi kedvem”<br>Sok mondatot elemeztél, **vagyis** alaposan felkészültél. |

---

- [Vissza az előző oldalra](../nyelvtan.md)
- [Vissza a főoldalra](../../../../README.md)

---