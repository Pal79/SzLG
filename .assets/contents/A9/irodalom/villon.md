
---

- [Vissza az előző oldalra](../irodalom.md)
- [Vissza a főoldalra](../../../../README.md)

---

# Villon (1431-1463?)

---

> Párizsban született, életéről keveset tudunk, legtöbb adatot a versekben található utalásokon kívül a törvényszéki és a börtönakták őriztek meg.
>
> Szülei szegények voltak, anyja írástudatlan asszony volt, apja korán meghalt. Nagybátyja nevelte, aki egy jómódú pap és jogtudós volt. Ő tanította meg írni és olvasni, iskoláztatta, összeköttetései révén megmentette a kisebb-nagyobb büntetésektől.
>
> 1443-tól elkezdett egyetemre járni.
> 1452-ben magiszteri fokozatot (mai érettséginek felel meg) kapott. Nem szerzett egyetemi diplomát, mivel a párizsi diákélet meglehetősen züllött volt a 100 éves háború miatt, többször bebörtönözték.
>
> 1455-ben önvédelemből halálosan megsebesített egy részeg papot, elmenekült Párizsból és csak egy év után térhetett vissza. Ismét elkezdett egyetemre járni, de hamarosan visszacsúszott előbbi életébe.
>
> 1456-ban kiraboltak egy kollégiumot, ezért újra menekülnie kellett, de hamarosan börtönbe került az orleans-i börtönbe. Itt pincebörtönben sznevedett hónapokon át és csak a véletlennek köszönhette, hogy kiszabadult. A király látogatása alkalmából kegyelmet adott néhány rabnak.
>
> Visszatért Párizsba, egy ideig nyugodt, békés életet élt, de 1462 novemberében lopás miatt újra börtönbe kerül, csak nagybátyja kezessége révén kerül szabadlábra, de hamarosan belekeveredik egy utcai verekedésbe. Halálra ítélték, de a fellebbezés után 10 évre kitiltották Párizsból.
>
> 1463 Január 8.-án búcsúzott el anyjától és nagybátyjától, ettől kezdve nincs több adat róla.

> Művei:
> - Kis Testamentum (végrendelet) - 1456
> - Nagy Testamentum - 1461

> ## A jó tanítás balladája a rossz életűeknek
>
> A mű címe megtévesztő, hiszen a vers éppen arról szól, hogy semmiféle jó tanítással nem váltható meg a világ.
> Villon cinikusan ismétli a refrénekben, hogy akár tisztességes akár tisztességtelen valaki, a pénzét mindenki borra és leányra veri el. Az egyes szakaszok a pénz megszerzésének különböző lehetőségeit sorolják fel.
> - ***Az első versszak***ban olyan visszataszító bűncselekményt említ, amelyekben maga is részt vett (rablás, fosztogatás, csalás,...).
> - ***A második versszak***ban a pénzszerzés kevésbé elítélhető módszereit sorolja fel (vásári komédiás, énekes, szerencsejátékos).
> - ***A harmadik versszak*** a becsületes úton szerzett jövedelmekről szól, de az így szerzett pénz is italra és nőre megy el.
> ***Ajánlás***: mindez addig tart, amíg a halál véget nem vet az életnek.
>
> A testamentum utolsó darabja első szám harmadik személyben szól Villon-ról, mint aki már halott, befejezte életét, lezárta testamentuma lapjait. A halál emlegetése általában félelmekkel, de a gyászos hangulatot azzal oldja fel, hogy még élete utolsó perceiben is "Ámor vad fullánkja kínozta, marta, szúrta" - a szerelem mártírja volt.
>
> Az ajánlás még tovább oldja a gyászos hangulatot, hiszen a vers hőse a földtől borral búcsúzott. A bor és a szerelem motívumai jelennek meg itt is, mintha életének az lett volna legfőbb tartalma céljai.
>
> Saját sírfeliratát is maga írta.

---

- [Vissza az előző oldalra](../irodalom.md)
- [Vissza a főoldalra](../../../../README.md)

---