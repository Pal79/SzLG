
> **Etelköz**: a Fekete-tengertôl északra, Al-Dunától a Dnyeper és a Don folyó vidékéig terjedô sztyeppterület. Vándorló eleink a feltételezések szerint 830-ban költöztek ide a keletre levô Levédiából. Itt történt meg a vérszerzôdés, és innen indult a honfoglalás.
>
> **Vereczkei-hágó**: kb. 800-850 m magasan húzódó, viszonylag könnyen járható hágó az Északkeleti-Kárpátokban. Honfoglaló eleink fôerôi Árpád vezetésével e hágón keresztül érkeztek Etelköz felôl a Kárpát-medencébe (895).
>
> **Kárpát-medence**: A Kárpátok övezte térség, mely három medencét (Kisalföld, Alföld, Erdélyi-medence) és az azokat elválasztó középhegységeket (Dunántúli-középhegység, Erdélyi-szigethegység) foglalja magába. Növényzete az erdôs sztyepp övezetbe tartozik. Területén a római korban két provincia alakult (Pannónia és Dacia). Az ún. „sztyeppei országút" legnyugatibb állomása, ezért a népvándorlások során sok nomád nép megfordult itt (pl. hunok, gótok, gepidák, avarok). A longobárdok, majd a szlávok északról érkeztek ide. A magyarság a IX. század végén, X. század elején a Kárpát-medence teljes területét birtokba vette, s az ezután keletrôl érkezô népeket (pl. besenyôk, kunok) visszaverte, vagy magába olvasztotta.
>
> **Pannonhalma**: település a Kisalföld délkeleti szegletében. A keresztény hagyomány szerint e helyen született Szent Márton. 996 körül Géza fejedelem itt kezdte építtetni Magyarország elsô bencés apátságát, amelynek alapítólevelét István király adta ki (1002), tekintélyes birtokokat is rendelve az apátsághoz. Pannonhalma a magyarországi bencések központja volt és ma is az. Korábban Szent Márton-hegyi apátságnak nevezték. A nyelvújítás hatására a XIX. század elején kapta az egyik itteni szerzetestôl (Kazinczy barátjától) a Pannonhalma nevet.
>
> **Esztergom**: város a Duna jobb partján, közvetlenül a Visegrádi-szoros elôtt. A római korban a dunai limes egyik megerôsített helye volt. A magyar államalapítás idején vált ismét jelentôs településsé. Géza fejedelmi székhelye, s itt született Géza fia, István, akit késôbb itt koronáztak meg. István király Esztergomban építette ki a királyi központot, s a várost érseki székhellyé tette. Az esztergomi érsek lett az ország legfôbb egyházi vezetôje.
>
> **Székesfehérvár**: A Velencei-tótól nyugatra elterülô mocsarak védelmében alapított vár és ispánsági központ (Fejér vármegye). Itt temették el Géza fejedelmet. Szent István (1020 körül) Esztergomból Székesfehérvárra tette át székhe lyét, prépostságot alapított és hatalmas bazilikát építtetett a városban. Itt temették el, s ezután még 15 magyar király temetkezett ide. Székesfehérvár lett a magyar királyok koronázóvárosa, s itt volt a királyi kincstár és a levéltár. A XI. századtól fontos szerepe volt az évente egyszer (augusztusban) megtartott székesfehérvári törvénynapoknak, amelyen ügyével mindenki a király elé járulhatott. Magyarországon Székesfehérvár kapta az elsô városi kiváltságlevelet a királytól (XII. század).
>
> **Buda**: a középkori Magyar Királyság egyik legfontosabb városa, a XIV. század közepétől a mohácsi csatáig a magyar királyok székhelye. A tatárjárást követően IV. Béla kezdte itt kiépíteni a királyi várat, amely mellé város települt, magyar és német lakossággal. A XV. századra 10-15 000 lakójával Magyarország legjelentősebb városává, fontos kereskedelmi és kézműipari központtá emelkedett. Zsigmond, majd Mátyás király is jelentős építkezéseket végeztetett a budai királyi palotán, illetve a város erődítésein. 1526-ban a várost a török felgyújtotta, de kivonult, s a várat a szultán Szapolyai Jánosnak adta át. 1541-ben azonban török kézre került, s a budai vilajet központjává vált. Ez egyben az ország három részre szakadását is jelentette. A keresztény seregek többször megkísérelték visszafoglalni (pl. a tizenöt éves háború idején), de ez csak 1686-ban sikerült. Az ostrom azonban az egykori királyi székhely szinte teljes pusztulását eredményezte. Az udvar nem engedélyezte magyarok letelepedését a várba, így Buda a XVIII. században német városként indult fejlődésnek.
>
> **Muhi**: település a Sajó tiszai torkolata közelében. 1241 áprilisában a IV. Béla irányítása alatt álló magyar sereg megsemmisítő vereséget szenvedett a Batu kán vezetésével előretörő tatár hadaktól.
>
> **Erdély**: a Kárpát-medence keleti medencéje (központja a Mezôség) és az azt körülölelô Keleti- és Déli-Kárpátok alkotta tájegység. A magyar törzsek a honfoglalás idején elôször ezt a területet szállták meg. A magyar állam megalapítása után központtól való távolsága miatt különtartományként (vajdaság) kezelték, s élén a király által kinevezett vajda állt.
>
> **Horvátország**: a Száva és Dalmácia között elterülő délszláv államot a frank fennhatóság megszűnése után, a IX. század középén alapították, s a X. század elején vált nyugati keresztény királysággá. Amikor a horvát uralkodó utód nélkül halt meg (1089), a trónharcok törtek ki. Végül a horvát király özvegye, aki Szent László nővére volt, öccsétől kért fegyveres segítséget. László elfoglalta Horvátországot (1091), s unokaöccsét, Álmos herceget nevezte ki horvát királynak. Néhány év múlva Könyves Kálmán Álmos helyett fölvette a horvát királyi címet (1002), s ettől kezdve 1918-ig a két ország perszonálunióban volt egymással. Horvátország belügyekben megtartotta önállóságát, s élén a magyar királyok által kinevezett bánok álltak.
>
> **Visegrád**: város és vár a Dunakanyarban. Már a római korban őrtornyok álltak itt. Vára a XI. században épült. Szent László egy ideig itt tartotta fogságban a trónjától megfosztott Salamont. A hatalmában megerősödő I. Károly építtette ki királyi központtá. 1330-ban Zách Felicián itt kísérelt meg merényletet a királyi család ellen, 1335-ben pedig itt találkozott a magyar, a cseh és a lengyel király. Visegrád a XV. században élte fénykorát, amikor I. Mátyás király csodálatos palotát építtetett itt, amely már az itáliai reneszánsz ízlést tükrözte. Buda eleste után a török elfoglalta, végvárrá vált, s a palota jelentős része elpusztult.
>
> **Lengyelország**: Közép-európai ország a Balti-tenger partján. Az államot a 10. század közepén a Piast-dinasztia hozta létre egyesítve több nyugati szláv törzset. 966-ban I. Mieszko megkeresztelkedett, így az ország is elköteleződött a nyugati kereszténység mellett. III. (Nagy) Kázmér halála után a trónt I. (Nagy) Lajos örökölte, így perszonálunió jött létre Lengyelország és Magyarország között (1370-1382).
>
> **Csehország**: Az állam a Nagymorva Birodalom 907-es szétesése után jött létre, központja pedig Prága lett. 929-ben I. Vencel fejedelem felvette a kereszténységet. 1002-től a Német-római Birodalom része lett az ország, azonban rövid időre függetlenedni tudott a 10. században. I. Ottokár szerezte meg 1198-ban az örökös királyi rangot az állam uralkodói számára. Az ország fénykorát a Luxemburgi-ház uralma alatt a 14. század közepén érte el. A fehérhegyi csata után Csehország elvesztette függetlenségét, a Habsburgok örökös tartománnyá nyilvánították.
>
> **osztrák tartományok**: A Habsburg-dinasztia osztrák ágának családi birtokai („osztrák örökös tartományok"). Alsó-Ausztria, Felső-Ausztria, Stájerország, Karintia, Krajna és Tirol alkotta.
>
> **Nikápoly**: város az Al-Duna jobb partján az Olt torkolatával szemben. 1396-ban a város határában szenvedett súlyos vereséget a Zsigmond magyar király által toborzott keresztény sereg Bajezid szultán hadától.