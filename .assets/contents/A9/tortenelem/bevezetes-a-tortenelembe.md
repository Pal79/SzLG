
---

- [Vissza az előző oldalra](../tortenelem.md)
- [Vissza a főoldalra](../../../../README.md)

---

- Mivel foglalkozik a történelem tudománya?
   - A történelem az emberiség múltjának megismerésével foglalkozik.
   - A történészek célja a múlt tárgyilagos vizsgálata, ezért történelmi távlatból elemzik.

- Miért kell ismernünk a múltat?
   - Tanuljunk belőle.
   - Jobban megértsük saját korunkat.
   - Megismerve hazánk, nemzetünk múltját, erősítjük azonosságtudatunkat, összetartozásunkat.
   - Megértsünk más nemzeteket. 
   - Megtudjuk, hogy mi az, ami összeköti, és mi az, ami megkülönbözteti az egyes népeket.

- A történelem tárgya - Mi tartozik bele a történelembe?
   - főként uralkodók cselekedetei, emlékezetes események, háborúk

- Táj és ember kapcsolata
   - A földrajzi, éghajlati viszonyok hogyan befolyásolják a népek életét?

- Gazdaság
   - Hogyan állítják elő és hogyan osztják el a megélhetéshez szükséges javakat? 
   - Milyen életszínvonalat tudnak teremteni? 
   - Milyen technikát alkalmaznak? 
   - A gazdaság milyen ágai fejlődnek?

- Társadalom
   - Milyen rétegek különülnek el egy társadalmon belül?  
   - Mi jellemzi a szegényeket és gazdagokat, városiakat, vidékieket, férfiakat, nőket? 
   - Van-e lehetőség a felemelkedésre? 
   - Mi vezet egyes csoportok elszegényedéséhez?

- Állam és hatalom
   - A főhatalmat egy személy vagy testület gyakorolja? 
   - Hogyan kerülhet valaki a hatalom birtokába? 
   - Milyen korlátai vannak a vezetők hatalmának? 
   - Meddig rendelkezik vele?

- Gondolkodás, vallás, művészet
   - Milyen képet alkottak az egyes népek a világról? 
   - Milyen vallásos képzeteik voltak?  
   - Milyen tudományos ismereteket halmoztak fel? 
   - Mit tartottak szépnek?

- Életmód
   - A hétköznapok és ünnepek világa.

### Honnan tudjuk, hogy mi történt évszázadokkal, évezredekkel ezelőtt?

- A történelmi források
   - A forrás fogalma:
      - A történészek a múlt maradványait, emlékeit “vallatják”.
      - Forrásnak nevezünk minden olyan ránk maradt dolgot, ami hozzásegít a múlt felidézéséhez, megismeréséhez.

- A források csoportosítása:
   - Írásos emlékek (Pl.: krónikák, oklevelek, törvények, szerződések, napilapok, feljegyzések,magánlevelek)
   - Tárgyi emlékek (Pl.: barlangrajzok, csontmaradványok, használati tárgyak...)
   - Íratlan szellemi emlékek (Egy közösség szellemi öröksége. Régi szokások, gondolatok, vélekedések őrződtek meg bennük. Pl.: népmese, népszokások, népzene, íratlan hagyományok, babonák)

- A források jellemzői
   - Az időben visszafelé haladva egyre kevesebb forrás áll rendelkezésünkre. 
   - A múlt eseményeiről általában csak feltételezéseink lehetnek, kevés a biztos tényanyag. 
   - Egy-egy forrás számtalan, gyakran nem nyilvánvaló információt hordoz magában 
   - Rendkívül fontos a források szakszerű elemzése és a forráskritika (nem szabad a forrást tényként kezelni; a lehető legtöbb forrást kell figyelembe venni és összehasonlítani egy adott eseménnyel kapcsolatban). Tárgyilagosnak tekinthető-e? (Ki írta? Kinek? Milyen céllal? Kinek használ? stb)
   - Az írott forrás lehet elsődleges (primer) és másodlagos (szekunder). Ez attól függ, hogy szemtanú, kortárs volt-e a szerző, vagy nem.

- A források tudományai
   - A források feltárása, értelmezése különleges szaktudást igényel, ezért alakultak ki a történelem segédtudományai.
   - oklevéltan (diplomatika)
   - az időszámítás tudománya (kronológia)
   - címertan (heraldika)
   - éremtan (numizmatika)

- A történészek munkáját segítik a társtudományok is
   - néprajz
   - nyelvészet
   - földtan (geológia)
   - művészettörténet
   - régészet

- A történelem korszakolása
   - őskor: kr.e.14millió - kr.e.3000-ig
   - ókor: kr.e.3000-től - kr.u.476-ig
   - középkor: kr.u.476-(1453)(1492)(1517)(1640)
   - újkor: 1640-1918/1945
   - legújabb kor: 1945-

- Időszámítás:
   - nincs kezdőpont, csupán egy viszonyítási pont.
   - a történeti szakirodalom kiindulópontnak a különböző kultúrák, népek időszámításának kezdetét.
   - Pl.: római kr.e.753-ban
   - ókori görögök: az első olimpiától számítva: kr.e.776-ban
   - Mohamedánok: a próféta (Mohamed) halálától kr.u.622-től
   - egyéb: vallási megközelítésből világ teremtésének kezdete - zsidók kr.e.3761-től, a bizánciak kr.e.5494-től

- Régészet (archeológia)
   - Régész: a föld és a víz mélyének tárgyi forrásaival foglalkozik.
   - Szakszerű munkája négy szakaszra bontható:
      - leletek helyének megkeresése
      - leletek feltárása
      - leletek feldolgozása
      - leletek bemutatása, kiállítása (pl. múzeumokban)
   - A régész munkáját más szakemberek is segítik (pl. restaurátor és antropológus is részt vesz a leletek feldolgozásában).
   - A hazánk földjében vagy vizeiben található értékek a magyar államot illetik.
   - Régészeti jellegű lelet megtalálásakor értesíteni kell az illetékes múzeumot.

- A forrásokat gyűjtő és őrző intézmények
   - múzeumok
   - könyvtárak
   - levéltárak

- Nemzeti Múzeum
   - Széchényi Ferenc 1802-ben alapította meg az első magyar közgyűjteményt, a Nemzeti Múzeumot, amely a Könyvtár mellett számos tárat foglalt magába. Később ezekből a tárakból fejlődött ki a Néprajzi Múzeum, Szépművészeti Múzeum, Iparművészeti Múzeum, stb.

- Országos Széchényi Könyvtár
   - Magyarország nemzeti könyvtára az Országos Széchényi Könyvtár. Beszerez minden Magyarországon megjelent kiadványt, és gyűjti a külföldön megjelenő magyar vonatkozású munkákat.

- Magyar Nemzeti Levéltár
   - Nemzeti kincseknek számító iratokat őrző állami közgyűjteményi intézet. Hivatalok, bíróságok, vállalatok, családok iratanyaga található meg benne.

---

- [Vissza az előző oldalra](../tortenelem.md)
- [Vissza a főoldalra](../../../../README.md)

---