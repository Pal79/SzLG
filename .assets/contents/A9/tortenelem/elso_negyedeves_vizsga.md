
---

# Az 1. negyedéves vizsga anyaga

> (ppt-k, tankönyv 6-29. oldal)

---

## Bevezetés a történelembe
- A történelmi forrás fogalma és fajtái
- A történelem segéd- és társtudományai (főleg a régészet)
- A forrásokat gyűjtő és őrző intézmények

## Az őskőkor és az újkőkor
- Homo sapiens
- Az őskőkor és az újkőkor főbb jellemzői (zsákmányoló és termelő életmód):
   - **Őskőkor** (paleolitikum)
   - kb. 2.5 (3.3?) millió éve, kb. Kr.e. 8000-ig.
   - Formatartó eszközök.
   - Vadászat, halászat és gyűjtögetés (munkamegosztás).
   - hitvilág (vadászmágia) és termékenységkultusz megjelenése
   - **Újkőkor** (neolitikum)
   - kb. 10000 éve, utolsó jégkorszak vége, felmelegedés
   - kb. Kr.e.8000 - Kr.e.3000-ig
   - letelepedés és élelemtermelés -> neolitikus forradalom
   - népességnövekedés
   - háziasítás (domesztikáció) - kutya, juh, macska, kecske, sertés, szarvasmarha...
   - tárolás eszközei, edények - fazekasság, főzés
   - letelepedés - tartós lakóházak
   - öltözet - állati bőrök helyett vászon használata (szövés, fonás)

## A Közel-Kelet civilizációi
- Az állam működése az Óbabiloni Birodalom példáján.

- Tudomány:
   - ékírás
      - Gilgames-eposz (vízözön)
   - kerék
   - a kör 360 fokos beosztása
   - a nap 24 órára osztása + az óra 60 percre osztása
   - üvegmáz, üveg
- A pénz megjelenése:

## A görög civilizáció
- A görög anyagi kultúra öröksége.
- A filozófia és a történetírás.
- A görög embereszmény.
- A hellenisztikus kultúra elterjedése.

## Az athéni demokrácia
- Arisztokratikus köztársaság és demokrácia.
- Kleiszthenész és Periklész.
- Az athéni államszervezet és működése.

## Lexikai ismeretek:

### Fogalmak:
- öntözéses földművelés: Az ókori Keleten kialakult gazdálkodási módszer, amelynek lényege, hogy a folyók vizét különböző, a közösség által készített, karban tartott csatornákkal juttatták el a megművelendő területekre.
- fáraó: Uralkodó az ókori Egyiptomban, a pogányság megszűnéséig istenként tisztelték, teljhatalommal rendelkezett, amit despotizmusnak nevezünk.
- piramis: Hatalmas, négyzet alapú, gúla alakú építmény, az ókori Egyiptomban a fáraók temetkezési helye, síremléke.
- hieroglifa: Eredeti jelentése: szent véset. Az ókori Egyiptomban kialakított képírásrendszer.
- ékírás: Az ókori Keleten kialakult írásforma, amely nevét az agyagba vésett formájáról kapta. Eleinte gazdasági ügyek lejegyzésére, adminisztrációra használták, később például irodalmi és történeti szövegeket is megörökítettek.
- múmia: Olyan holttest, amely nem indult oszlásnak. Elsősorban az ókori Egyiptomra jellemző a mumifikálás, azaz a test tartósításának mesterséges folyamata, és elsősorban az uralkodókat, papokat, előkelőket mumifikálták.
- Akropolisz: Az ókori Hellászban a poliszok hegytetőn vagy magaslaton épített fellegvára. Általános használatban az athéni fellegvár elnevezése.
- filozófia: A szó jelentése: a bölcsesség szeretete. Az ókori Hellászban kialakuló tudomány. Elsősorban a világ egészével és annak megismerhetőségével; ember és világ, illetve ember és ember viszonyával foglalkozik.
- városállam/polisz: Hellászban a város és annak környékének elnevezése, amely önálló bel- és külpolitikával rendelkezik. Virágkoruk a Kr. e. 8. században kezdődött, a legjelentősebbek közé tartozott Athén és Spárta. A városállamok hanyatlása a Kr. e. 4. században történt, önállóságuknak a makedón uralkodók, II. Philipposz és fia, III. Alexandrosz (Nagy Sándor) vetettek véget.
- arisztokrácia: Az 'aristoi' (legjobbak) szóból származik. Az antik görög városállamok/poliszok legvagyonosabb, vezető rétege. Később tágabb értelmet nyert és az országok vezető rétegét jelentette.
- démosz: A szó jelentése: nép. Az ókori Hellászban így nevezték a vagyontalan, de polgárjoggal rendelkező réteget. A démosz tagjai a történelem során fokozatosan kiharcolták, hogy politikai jogokat is gyakorolhassanak.
- demokrácia: A szó jelentése: népuralom. Olyan államforma, ahol a döntéseket a politikai jogokkal rendelkezők többsége hozza a különböző intézményeken keresztül. Jellemzője a – közös döntéshozatal mellett - a hatalom megosztása (különféle tisztségek létrehozása), illetve a hatalom időbeli korlátozása.
- népgyűlés: Görögül ekklészia, a törvényhozó hatalmat képviselő gyűlés, amelyen minden politikai joggal rendelkező férfi részt vehetett, szavazhatott és felszólalhatott.
- sztratégosz: A hadsereg vezetője Athénban, phülénként, összesen tízet választottak (ellentétben a többi, sorsolt tisztséggel), akik napi váltásban gyakorolták a hatalmat. A legnevesebb sztratégosz Periklész volt a Kr. e. 5. század közepén.
- cserépszavazás: Görögül ’osztrakiszmosz’. Eredeti rendeltetése a zsarnokság megakadályozása volt, de politikai eszközzé vált. A hagyomány szerint Kleiszthenész vezette be Kr. e. 508-ban, de csak a Kr. e. 5. században alkalmazták. Amennyiben legalább hatezren érvényesen szavaztak, a legtöbb szavazatot kapó személynek 10 évre száműzetésbe kellett vonulnia, de vagyonát megtarthatta.
- rabszolga: Szabadságától megfosztott személy, akit szinte tárgyként kezeltek; adták, vették, szinte beszélő szerszámokként kezelték őket.

### Személyek:
- Hammurapi: Babiloni uralkodó a Kr. e. 2. évezredből, elsősorban törvényoszlopáról ismert, amely a legrégebbi teljes törvénygyűjtemény.
- Kleiszthenész: Athéni politikus a Kr. e. 6. századból, Kr. e. 508-ban választották
arkhónná, hozzá kapcsolódik, hogy területi alapon 10 phülére (törzsre) osztotta Athént, amely 50-50 főt delegálhatott a buléba (tanácsba). Hozzá kötődik a cserépszavazás bevezetése is.
- Periklész: Athéni államférfi, kiemelkedő sztratégosz, tekintélyes szónok a Kr. e. 5. századból. Csökkentette az Areioszpagosz (volt arkhónokból álló testület, bíróság) jogkörét és bevezette a napidíjak rendszerét, ezzel elhozva az athéni demokrácia fénykorát. Támogatta az athéni középítkezéseket, ő indította el az Akropolisz jelentős fejlesztését is.
- Platón: Az egyik legnagyobb hatású görög filozófus, Szókratész tanítványa, az athéni Akadémia meglapítója. A Kr. e. 5–4. században élt és alkotott. Legismertebb műve Az állam, melyben egy ideális politikai berendezkedést vázolt fel.
- Arisztotelész: A Kr. e. 4. században élt. Az egyik legjelentősebb görög filozófus, Platón tanítványa, III. Alexandrosz (Nagy Sándor) makedón uralkodó nevelője. Az egész nyugati filozófiai kultúrára és az arab filozófiai iskolákra is hatott.
- Hérodotosz: Görög történetíró, "a történtírás atyja". A Kr. e. 5. században élt, fő műve A görög–perzsa háború. Jellemző rá a források használata, illetve a tárgyilagosságra való törekvés, az okok és okozatok feltárása.
- Nagy Sándor: III. Alexandrosz néven a Kr. e. 4. században ült a Makedón Birodalom trónján. Egyesítette Makedóniát és Hellászt, hódításaival hatalmas birodalmat hozott létre, ezzel teret nyitva a hellenizmusnak. Nevéhez kötődik az egyiptomi Alexandria alapítása.

### Kronológia:
- Kr.e.3000 körül - Kr.u.476 az ókor,
- Kr.e.508 Kleiszthenész reformjai,
- Kr.e.5.sz.közepe az athéni demokrácia fénykora.

### Topográfia:
- Mezopotámia: A Tigris és az Eufrátesz folyók között elterülő terület, a jelentős ókori keleti civilizációk, birodalmak jöttek létre itt.
- Babilon: Ókori mezopotámiai város az Eufrátesz partján, Hammurapi Babilon központtal despotikus birodalmat hozott létre. A Kr. e. 6. században a zsidó nép fogságának színhelye.
- Egyiptom: Afrikai északkeleti részén elterülő ókori despotikus birodalom, amely gazdag kultúrájáról ismert. Legfontosabb folyója a Nílus.
- Nílus: A Föld egyik leghosszabb folyója, áradásaival lehetővé tette az egyiptomi kultúra kialakulását Afrika északkeleti részén.
- Athén: Az Attikai-félszigeten elhelyezkedő városállam, a hellén kultúra egyik legmeghatározóbb központja. Athénhoz kapcsolódik az ókori demokrácia kialakulása.
- Alexandria: Nagy Sándor által alapított város az ókori Egyiptom északi részén, a Nílus deltájánál. Elsősorban könyvtáráról híresült el, amely egy tűzvész áldozata lett.