
---

[Vissza](../nyelvtan.md)

---

# Állásinterjú, felvételi beszélgetés, meghallgatás
Önéletrajz és a motivációs levél után az állásinterjún a lehetőség önmagunk reklámozására, hogy a lehető legjobb színben tűnjünk fel, és meggyőzzük a munkaadót, hogy minket válasszon.
* Az interjú előtt:
    * minél több adatot gyűjteni a cégről (honlap)
    * az álláshírdetés alapos áttanulmányozása
    * felkészülni arra, hogyan fogja bemutatni magát, folyamatos összeszedett mondatokban. Átgondolni mit szeretne elmondani a múltról, jelenről és a jövőbeli tervekről
    * a dokumentumok összekészítése
* Személyes megjelenés, viselkedés:
    * ne öltözzünk kirívóan (próbáljunk a céghez alkalmazkodni)
    * hölgyeknél fontos, hogy ne legyen túl kirívó a ruhaviselet, a sminkkel se essen túlzásba
    * a tetoválást ha van, első alakalommal próbáljuk eltakarni
    * figyeljünk a helyes testtartásra
    * figyeljünk a beszédünkre, ne beszéljünk csúnyán
    * legyünk határozottak, magabiztosak
    * a feltett kérdésekre próbáljunk megfelelő választ adni
    * ne beszéljünk feleslegesen, de próbáljunk nyíltak lenni, ne úgy kelljen kihúzni belőlünk a szavakat
    * ne késsünk el
    * az interjúztató nevét jegyezzük meg
    * legyünk udvariasak, de ne vigyük túlzásba
    * figyeljünk a testbeszédünkre
    * a beszélgetésünk során nézzünk a felvételiző szemébe
    * ne tegezzük le az interjúztatót

Az állásinterjú egy beszélgetés, amely a potenciális munkaadó és a munkára jelentkező között zajlik.  
Munkaadó igyekszik kideríteni hogy a pályázó alkalmas e a megpályázott állás betöltésére, míg a pályázó meg szeretné ismerni a pozíciót és egyúttal meggyőzni a leendő munkaadót.  
Formája az általános beszélgetéstől a komoly társalgásig mindenféle lehet.  
A pályázó a meghirdetett pozícióra önéletrajzával motivációs levéllel és egyéb más szükséges dokumentumokkal jelentkezik.  
Egyes esetekben telefonos interjú előzi meg a személyes találkozást - időt megspórolva mindkét félnek.  
Nagyobb vállalatnál gyakori hogy több interjún is részt kell venni.

---

[Vissza](../nyelvtan.md)

---